Bulion lub wywar zagotować z dodatkiem pokrojonych na 2 - 3 części wędzonych żeberek lub kości lub pokrojonego na 4 części boczku. Gotować przez ok. 20 minut.
Dodać surową białą kiełbasę, zmniejszyć ogień i gotować na wolnym ogniu przez ok. 20 minut.
Dodać żur i gotować przez ok. 10 minut. W międzyczasie dodać majeranek oraz czosnek przygotowany w następujący sposób: nieobrany czosnek położyć na małej patelence i prażyć go przez ok. 10 minut, następnie delikatnie rozgnieść.
Zupę odstawić z ognia. Dodać śmietanę i doprawić w razie potrzeby solą oraz pieprzem.
Wyjąć kiełbasę z zupy, pokroić ją na plasterki, włożyć z powrotem do garnka z zupą (część kiełbasy można upiec według wskazówek poniżej).
Żurek podawać z ugotowanym jajkiem i pieczywem.
